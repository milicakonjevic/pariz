<!DOCTYPE html>
<html>
<head>
    <link rel="stylesheet" href="stil.css">
    <title>Знаменитости Париза</title>
<meta charset="utf-8">
</head>
<body>
<h2>Тријумфална капија</h2>
<img style="float: left; margin: 10px;" src="trijumfalnakapija.jpg" width="400" height="250">
<p><b>Тријумфална капија</b> (франц. <i>Arc de Triomphe</i>) је споменик на тргу Шарла де Гола, такође познатим као „Трг звезде“ (франц. <i>Place de l'Étoile</i>). Налази се на источном крају авеније Јелисејска поља. Саграђена је у част палим борцима током Француске револуције и Наполеонових ратова. Споменик је пројектовао Жан Шалгрен 1806. а изградња је трајала до раних 1830-их година.</p>
<p>Испод капије се налази <b>споменик Незнаном војнику</b> из Првог светског рата, а у једном периоду су ту били и посмртни остаци Виктора Игоа, као и самог Наполеона.</p>
<hr style="clear: left;">
<h2>Јелисејска поља</h2>
<img style="float: right; margin: 10px;" src="polja.jpg" width="400" height="250">
<p><b>Јелисејска поља</b> (франц. <i>Champs-Élysées</i>) су најпрестижнија и најшира авенија у Паризу. Њено пуно име је Авенија Јелисејска поља. Са својим биоскопима кафеима и луксузним радњама, Јелисејска поља су једна од најпознатијих улица на свету, са ценом и до 1,25 милиона долара годишње за 100 m². Трећа је најскупља улица у свету, а прва у Европи. Авенија је дугачка два километра, а налази се у северозападном делу Паризу. Простире се од трга Конкорд на истоку, до Трга Шарла де Гола на западу, где се налази Тријумфална капија.</p>
<p>Сваке године на дан Бастиље, кроз Јелисејска поља пролази највећа војна парада у Европи. Такође се ту традиционално завршава последња етапа <i>Тур де Франса</i>. Велика спонтана окупљања се понекад одвијају на Јелисејским пољима, приликом разних прослава (као што је прослава новогодишње вечери, или прослава поводом освајања светског првенства у фудбалу). </p>
<hr style="clear: right;">
<h2>Лувр</h2>
<img style="float: left; margin: 10px;" src="luvr.jpg" width="400" height="250"
<p><b>Лувр</b> (франц. <i>Musée du Louvre</i>) је један од највећих и најпознатијих музеја на свету. Налази се на десној обали Сене у Паризу. Музеј садржи једну од најбогатијих уметничких збирки на свету. Изложено је скоро 35.000 предмета из периода од праисторије до 19. века, од којих је најпознатије дело Мона Лиза од Да Винчија. Стална поставка је изложена на површини од 60.600 m². Укупан број предмета који припадају музеју је 380.000. Лувр је најпосећенији музеј у свету, кога радним данима посети у просеку 15.000 туриста на дан, од чега су 65% страни туристи.</p>
<p>Музеј Лувр се налази у Палати Лувр (франц. <i>Palais du Louvre</i>) која је зачета изградњом тврђаве у касном 12. веку у време владавине Филипа II. Остаци тврђаве су видљиви у подруму музеја. Ова грађевина је више пута проширивана и тако се формирала Палата Лувр која је служила као француски двор. После изградње Версајског дворца, где је премештен цео културно-политички живот Француске, Лувр бива заборављен. Међутим, након Француске револуције се ситуација меља, те Лувр бива отворен као национални музеј. </p>
<hr style="clear: left">
<a href="index.html">Почетна страна</a><br>
<a href="strana2.html">Претходна страна</a><br>
<a href="strana4.html">О аутору</a>
</body>
</html>